---
chapter_number: 2
title: معرفی
---

کامپیوتر ها یک تغییر عمده در جامعه ایجاد کرده اند. دلیل این است که آن‌ها ما را قادر می‌سازند که کار بیشتری با افراد کمتر انجام دهیم. این ارزش یک کامپیوتر است - می‌تواند خیلی سریع کار کند. فوق العادست. اما مشکل این است که رایانه‌ها خراب میشوند. آن‌ها بطور مداوم خراب میشوند. اگر چیز دیگری در خانه شما به اندازه کامپیوتر شما خراب میشد، آن را باز می‌گرداندید. اکثر مردم در جوامع مدرن حداقل یک‌بار در روز با یک کامپیوتر که خراب میشود یا به درستی عمل نمیکند برخورد میکنند. این اصلا خوب نیست.

**چه چیزی در مورد کامپیوترها اشتباه است؟**

چرا کامپیوترها اینقدر خراب می شوند؟ برای نرم افزار ، تنها یک دلیل وجود دارد . فقط برنامه نویسی بد. برخی افراد مدیریت را مقصر می دانند و برخی دیگر مشتریان را ، اما تحقیقات نشان می دهد که ریشه اصلی این مشکل همیشه برنامه نویسی است.

اما منظور ما از &quot;برنامه نویسی بد&quot; چیست؟ این یک اصطلاح بسیار مبهم است. و برنامه نویسان به طور کلی افراد بسیار باهوشی و منطقی هستند - چرا برخی از آنها بد برنامه نویسی میکنند؟

اساسا، همه چیز حول پیچیدگی می‌گردد. کامپیوتر احتمالاً پیچیده ترین وسیله ای است که امروزه می توانیم در کارخانه تولید کنیم. در هر ثانیه میلیاردها محاسبه انجام می دهد. صدها میلیون از قطعات کوچک الکترونیکی وجود دارد که همه باید به درستی عمل کنند.

برنامه ای که روی کامپیوتر نوشته می شود به همان اندازه پیچیده است. به عنوان مثال ، هنگام نوشتن، Microsoft Windows 2000 یکی از بزرگترین برنامه هایی بود که تاکنون ایجاد شده است ، تقریباً در حدود 30 میلیون خط کد نوشته شد. نوشتن این مقدار کد ، چیزی شبیه نوشتن یک کتاب 200.000.000 کلمه ای است - بیش از پنج برابر دانشنامه بریتانیکا.

پیچیدگی یک برنامه می تواند به طور خاصی گیج کننده باشد, زیرا هیچ چیزی وجود ندارد که به آن دسترسی داشته باشید. وقتی از کار بیفتد, نمی توانید چیزی قابل اطمینان پیدا کنید که بتوان آن را بررسی کرد. سروکار داشتن با چنین موضوعی می تواند بسیار سخت باشد, زیرا کاملا انتزاعی است؛ در واقع یک برنامه ساده کامپیوتری به قدری پیچیده است که هیچکس نمیتواند درک کند که تمام کد ها چگونه به طور کامل کار میکنند. هرچه برنامه ها گسترده تر می شوند , این موضوع بیشتر نمایان میشود.

بنابراین, برنامه نویسی باید عملی باشد برای تبدیل پیچیدگی به سادگی. در غیر این صورت , وقتی یک برنامه به سطح بالایی از پیچیدگی رسید , کسی نمیتواند به کار کردن با آن ادامه دهد. قسمت های پیچیده یک برنامه باید به شکلی ساده ساماندهی شوند تا یک برنامه نویس بتواند بدون داشتن توانایی های دور از انتظار بر روی آنها کار کند.

این همان هنر و استعدادی است که در برنامه نویسی دخیل است &quot;تبدیل پیچیدگی به سادگی&quot;

یک &quot;برنامه نویس بد&quot; شخصی است که قادر به کاهش پیچیدگی نیست. این یک اشتباه رایج است. زیرا مردم باور دارند با نوشتن کدی که &quot;فقط کار میکند&quot; در حال کاهش پیچیدگی نوشتار زبان برنامه نویسی (که به خودی خود بسیار پیچیده است) هستند. کمی شبیه مثال زیر است :

مهندسی را تصور کنید که به وسیله ای نیاز دارد تا یک میخ را با آن به داخل زمین بکوبد سپس با قرقره , نخ و یک آهنربای بزرگ دستگاهی را می سازد . احتمالاً فکر می کنید خیلی مسخره باشد.

حالا تصور کنید کسی به شما می گوید , &quot;من به کدی نیاز دارم که بتوانم در هر برنامه ای و در هر مکانی از آن استفاده کنم، که میتواند بین دو کامپیوتر ارتباط برقرار کند.&quot; قطعاً تبدیل آن به چیزی ساده دشوار است . بنابراین ، برخی از برنامه نویسان(شاید بیشتر برنامه نویسان) در آن شرایط راه حلی ارائه می دهند که مشابه مثال نخ و قرقره و یک آهنربای بزرگ است که به سختی قابل فهم برای افراد دیگر است. آنها غیر منطقی نیستند و هیچ مشکلی ندارند. آنها وقتی با یک کار واقعاً دشوار روبرو می شوند ، درزمان کوتاهی که دارند آنچه را که می توانند انجام می دهند. آنچه آن ها می سازند تا جایی که به آنها مربوط باشد کارساز خواهد بود. کاری که قرار است انجام دهد را انجام میدهد. این چیزی است که رئیس آن ها و همچنین مشتریانشان میخواهند.

اما به هر حال ، آنها نتوانسته اند پیچیدگی را به سادگی تبدیل کنند. سپس آنها این برنامه را به یک برنامه نویس دیگر منتقل می کنند ، و آن برنامه نویس با استفاده از آن به عنوان بخشی از برنامه اش، به پیچیدگی آن اضافه میکند. هرچقدر افراد بیشتری نسبت به کاهش پیچیدگی بی توجهی کنند, به همان نسبت برنامه نامفهوم تر میشود.

با نزدیک شدن یک برنامه به پیچیدگی بی پایان ، پیدا کردن همه مشکلات آن غیرممکن می شود. هزینه هواپیماهای جت میلیون ها و میلیاردها دلار است چرا که آنها دارای چنین پیچیدگی هستند و &quot;اشکال زدایی&quot; شده اند. اما بیشتر نرم افزار ها حدودا $50 الی $100 برای مشتری هزینه دارند. با این قیمت ، هیچ کس وقت یا منابع لازم را نخواهد داشت که همه مشکلات را از یک سیستم بی نهایت پیچیده برطرف کنید.

**به راستی برنامه کامپیوتری چیست؟**

عبارت &quot;یک برنامه کامپیوتری&quot; ، به شکلی که اکثر مردم از آن استفاده می کنند ، دو تعریف کاملاً مشخص دارد:

> ۱. دنباله ای از دستورالعمل های داده شده به کامپیوتر.

> ۲. اعمال انجام‌شده توسط کامپیوتر در نتیجه دستورات داده شده.

معنی اولین تعریف همان چیزی است که برنامه نویسان در هنگام نوشتن یک برنامه می‌بینند. تعریف دوم همان چیزی است که کاربران زمانی می‌بینند که از یک برنامه استفاده می‌کنند. برنامه‌نویس به رایانه می‌گوید: &quot; یک خوک را روی صفحه نمایش بده &quot;. این تعریف ۱ است.کامپیوتر مقدار زیادی الکتریسیته را جابجا میکند که باعث می‌شود یک خوک بر روی صفحه ظاهر شود. و این تعریف ۲ است، اقدامات انجام‌شده توسط کامپیوتر. هر دو, برنامه‌نویس و کاربر در اینجا خواهند گفت که با &quot;یک برنامه کامپیوتری&quot; کار می‌کنند، اما تجربه هر یک آن‌ها از آن برنامه بسیار متفاوت است. برنامه نویس ها با کلمات و نمادها کار می‌کنند، در حالی که کاربران تنها نتیجه نهایی را می‌بینند.(اقدامات صورت‌گرفته)

در نهایت یک برنامه کامپیوتری هر دو این کارها را انجام می‌دهد: دستورالعمل‌هایی که برنامه‌نویس آنها را می‌نویسد و کارهایی که کامپیوتر انجام می‌دهد. هدف کلی از نوشتن این دستورالعمل این است که باید کاری انجام شود - بدون انجام این کارها، هیچ دلیلی برای نوشتن دستورالعمل وجود ندارد. درست مثل زندگی است، مثل وقتی یک لیست خرید را می‌نویسید. این یک دستورالعمل برای خرید در فروشگاه است.اگر فقط دستورها را می‌نوشتید، اما هیچ وقت به فروشگاه نمیرفتید، این کار بی‌فایده بود. دستورالعمل ها باید باعث شوند که اتفاقی بیفتد.

تفاوت قابل‌ توجهی بین نوشتن یک لیست خرید برای مواد غذایی و نوشتن یک برنامه کامپیوتری وجود دارد. اگر لیست مواد غذایی شما نامرتب باشد ،این امر فقط کمی زمان خرید شما را کند می کند. اما اگر کد برنامه شما بی نظم باشد ، دستیابی به اهداف شما می تواند به یک پیچ و خم دشوار تبدیل شود. چرا این طور هست؟ خوب ، لیست های مواد غذایی کوتاه و ساده هستند ، و وقتی کار با آنها تمام شد آنها را دور میریزید. برنامه‌های کامپیوتری بزرگ و پیچیده هستند و شما اغلب باید آن‌ها را برای سال‌ها یا دهه‌ها حفظ کنید. بنابراین ، در حالی که فقط یک لیست مواد غذایی ساده می تواند شما را دچار مشکل کند ، هر چقدر هم که بی نظم باشد اما کد سازماندهی نشده کامپیوتر می تواند واقعاً مشکل زیادی برای شما ایجاد کند.

علاوه بر این، هیچ زمینه دیگری وجود ندارد که در آن مجموعه دستورالعمل ها و نتیجه این دستورالعمل ها به اندازه ای که در زمینه توسعه نرم افزار هست ، به هم پیوند خورده باشند.

در زمینه‌های دیگر، مردم دستورالعمل ها را می‌نویسند و سپس آن‌ها را به افراد دیگر تحویل می‌دهند و اغلب منتظر میمانند تا اجرای آنها را شاهد باشند. برای مثال، هنگامی که یک معمار ساختمان یک خانه را طراحی می‌کند، مجموعه‌ای از دستورالعمل‌ها را می‌نویسد. این دستورات باید در طی یک زمان طولانی از افراد مختلف عبور کنند تا به یک ساختمان فیزیکی تبدیل شوند. ساختمان نهایی نتیجه برداشت و نظرات مردم از دستورالعمل معمار است. از سوی دیگر، وقتی کد می‌نویسیم، کسی بین ما و کامپیوتر وجود ندارد. نتیجه دقیقا همان چیزی است که دستورالعمل برای انجام آن گفته شده است.(بدون هیچ سوالی)

کیفیت نتیجه نهایی به طور کامل وابسته به کیفیت ماشین، کیفیت ایده‌های ما، و کیفیت کد ما است.

از بین این سه عامل، کیفیت کد بزرگ‌ترین مشکلی است که امروزه پروژه‌های نرم‌افزاری با آن روبرو میشوند. به همین دلیل و سایر نکاتی که در بالا ذکر شد، بیشتر این کتاب در مورد بهبود کیفیت کد است. ما بر روی ایده‌ها و ماشین‌ها و همچنین در چند مکان تمرکز می‌کنیم، اما بیشتر تمرکز بر بهبود ساختار و کیفیت کد است که به دستگاه می‌دهیم. اگرچه ما زمان زیادی را صرف صحبت در مورد کد می‌کنیم، اگرچه وقت زیادی را صرف صحبت در مورد کد می کنیم ، بسیار آسان است فراموش کنیم که این کار را صرفاً انجام می دهیم زیرا ما خواهان نتیجه بهتر هستیم.

هیچ چیز در این کتاب نتیجه ضعیف را نمی بخشد ، دلیل اصلی این که ما بر بهبود دادن کد تمرکز داریم این است که بهبود دادن کد مهمترین مشکلی است که باید برای بهبود دادن نتیجه انجام دهیم.